Α) Διαγραφή Διπλοτύπων και Κλειδιά
Για τη διαγραφή των διπλότυπων σειρών, δημιουργήθηκαν νέα
αντίγραφα των πινάκων Keywords, Movies_Metadata και Credits, τα
οποία δέχτηκαν μοναδικά στοιχεία (SELECT DISTINCT). Στη συνέχεια,
σβήστηκαν οι πρωτότυποι πίνακες και αντικαταστάθηκαν από τους
νέους πίνακες με τις μοναδικές σειρές στοιχείων. Ο πίνακας
Movies_Metadata χρειάστηκε επιπλέον να κρατήσει τα στοιχεία με το
μεγαλύτερο popularity, τη μοναδική μεταβλητή που διέφερε από τις
κατά τ’ άλλα ίδιες σειρές που είχαν απομείνει.
Οι πίνακες Keywords, Links και Movies_Metadata ήταν οι μόνοι που
απέκτησαν πρωτεύοντα κλειδιά μετά την διαδικασία αφαίρεσης των
διπλοτύπων. Όσο για τα ξένα κλειδιά, συνδέθηκαν ο Links (movieid) με
τον Movies_Metadata (id), και ο Credits (id) με τον Keywords (id).

Β) Επεξεργασία των δεδομένων και νέοι πίνακες
Για την καλύτερη ομαδοποίηση συγκεκριμένων στοιχείων,
δημιουργήθηκαν οι πίνακες Actors και Crew (από τα αντίστοιχα πεδία
του Credits), Keywords_Info (από το πεδίο keywords του Keywords) και
Collection, Genres, Production_Companies, Production_Countries και
Spoken_Languages (από τα αντίστοιχα πεδία του Movies_Metadata).
Όλοι οι πίνακες δημιουργήθηκαν με τα αντίστοιχα πεδία που υπήρχαν
μέσα στα δεδομένα, καθώς κι ένα ακόμη πεδίο με ίδιο όνομα με του
πίνακα, στο οποίο αντιγράφτηκαν τα δεδομένα από τα πρωτότυπα
πεδία των κανονικών πινάκων. Στη συνέχεια, αφού αφαιρέθηκαν τα
σύμβολα [, ], “, ‘, : αλλά και τα ονόματα των πεδίων των νέων πινάκων
που υπήρχαν μέσα στα δεδομένα, χρησιμοποιώντας το σύμβολο } και
την εντολή regexp_split_to_table, χωρίστηκαν οι σειρές που είχαν
πληροφορίες για παραπάνω από ένα στοιχεία (ηθοποιοί, συντελεστές,
χώρες κ.λπ.).* Στη συνέχεια αφαιρέθηκαν οι κενές σειρές και τα
σύμβολα ‘, { ‘, { και }. Με τη μέθοδο split_part, χωρίστηκαν τα δεδομένα
στα σωστά πεδία, αφήνοντας το πεδίο με το όνομα κάθε πίνακα άδειο.
Αφού σβήστηκε, αφαιρέθηκαν κενά από ορισμένα πεδία κι ορίστηκαν
όλα τα πεδία με τους τύπους που τους αρμόζουν (είχαν οριστεί όλα
αρχικά ως text)**.


* Η regexp_split_to_table έπρεπε να γίνει τρεις φορές για τον πίνακα Actors.
**Οι μόνοι πίνακες των οποίων τα πεδία έμειναν text είναι οι Actors και
Production_Companies.
